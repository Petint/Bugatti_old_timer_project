A leghíresebb modell
1926-ban egy óriási, soros, nyolchengeres, (eredetileg repülőgépek számára készült) 14700 cm3-es motort építenek egy csaknem 5 méteres alvázra. Ez lett az első 41-es típus (más néven: La Royale). Háromfokozatú váltót szereltek rá, 200 lóerős teljesítményét a hátsó kereken át vitte az útra. Karosszériájának precíz kialakítása, utasterének fényűző kényelme vetélkedett az etalonnak számító korabeli Rolls-Royce, Packard vagy Duesenberg autókkal. A legyártott jármüvek pontos darabszámáról nincsenek pontos információk, valószínűleg hat darab készült el a 41-es szériából.